tags: #Systemudvikling

## Effektvurdering 
Du vurderer både de effekter, der kan gøres op i kroner og ører, og også de mere kvalitative effekter. Det er vigtigt, at du også vurderer, hvornår effekterne kan forventes.

Det vil ofte være sådan, at de fleste udgifter og ulemper ved anskaffelsen af et informationssystem kommer hurtigt, mens fordelene og indtægterne er længere tid om at opnås. For at kunne foretage en vurdering af investeringen, må du forsøge at beregne f.eks. hvornår investeringen er betalt tilbage, eller den forrentning investeringen forventes at give.

---

## KPI - Key Performance Indicators
For at kunne styre udviklingen mere præcist og ikke mindst for at kunne vurdere, om løsningen så faktisk virkede efter hensigten, er det også nødvendigt at beskrive nogle målbare mål. I business casen kaldes de **Key Performance Indicators, KPI´**er.

Det er udvalgte indikatorer, som kan fortælle noget om, hvor godt løsningen opfylder sit formål.

![[KPI (Buisness Case).png]]

---

## Planlægning af implementering
Når den løsning, man vil foreslå, er valgt, kan du begynde at planlægge, hvordan anskaffelsen og indførelsen af løsningen kan foregå. Der skal tages stilling til hvilken **implementeringsstrategi**, du vil bruge: skal hele løsningen sættes i gang på en gang? Eller skal den først tages i brug i en enkelt afdeling? Eller skal kun en del af løsningen indføres i første omgang? Eller noget helt andet?

Her skal du både tage et kig på systemet og den virksomhed, det skal implementeres i. Hvad giver mening og hvilke udfordringer kan det eventuelt medføre?

---

## Opfølgning på KPI´er
Når du i business casen har opstillet en række KPI´er, kan de efterfølgende bruges til at vurdere, hvor godt løsningen har fungeret. Det er som regel først realistisk at vurdere det, efter at løsningen har fungeret i et stykke tid, så den har haft tid til at virke.

Det er vigtigt at få konstateret, om man har opnået de forventede fordele - om virksomheden har realiseret den gevinst, der var forventet med projektet.

Det er vigtigt at få fulgt op på implementeringen af et informationssystem, så du får indsigt i om gevinsterne bliver realiseret. Hvis Ikke, hvad er så årsagen? På den måde får du også mulighed for at foretage justeringer.

---

## Related Topics
- Link
- 

---

## Resources
- Link
