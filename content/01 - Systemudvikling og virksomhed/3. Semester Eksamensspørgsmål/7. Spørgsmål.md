## a) Beskriv hvordan I arbejdede med Low level design. Hvilke værktøjer brugte I? Hvorfor? Kom herunder ind på fordele og ulemper ved de valgte værktøjer og eventuelle alternativer.
---
Low Level Design skal konkretisere High Level-arkitekturen og beskrive systemets indre struktur ned på klasse-, pakke- og database-niveau. Hovedformålene er:

- At specificere klasser, metoder, attributter og deres indbyrdes relationer.
    
- At sikre, at implementeringen følger de overordnede arkitekturprincipper.
    
- At danne grundlag for kodning, så udviklere ved præcis, hvilke komponenter og interfaces de skal bygge.

- At understøtte **verificering og validering**: artefakter i LLD blev brugt til at kontrollere, at designet opfyldte både funktionelle krav (**verificering**) og brugerens behov (**validering**).

### Anvendte værktøjer og artefakter
---
Her er er de værktøjer vi brugte: 

| Artefakt / Diagram                | Formål & anvendelse                                                                                      | Teamtilpasning & begrænsninger                                                                                                                                                                                                                                                                                      | Alternativ(er)                                    |
| --------------------------------- | -------------------------------------------------------------------------------------------------------- | ------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------- | ------------------------------------------------- |
| **Design Class Diagram (DCD)**    | Beskrive klasser, vigtige attributter og metoder samt de mest relevante relationer mellem pakker/klasser | [[#Refleksion (sporbarhed vs. læsbarhed)\|Sporbarhed vs. læsbarhed]]: Vi valgte at udelade attributter, vi vurderede ikke relevante, og nogle relationer for at bevare overblik.  <br><br>Diagrammet indgår i ([[1. Spørgsmål#Development View (Kodeorganisation)\|4+1 development view]]).                         | Streng UML-klassediagram med alle detaljer.  <br> |
| **Package-diagram**               | Visualisere moduldeling (f.eks. Views, Models, Controllers, Services, Repositories, inputmodels)         | Kombineret med DCD i samme værktøj for at undgå spredte diagrammer; skaber helhedsoverblik over kodeopdeling.<br><br>Indgår primært i **Development view**, hvor build-struktur og modulopdeling er i fokus.                                                                                                        | C4 “Container”-diagram for modularitet            |
| **Sekvens Diagram (SD)**          | Detaljere flowet i konkrete scenarier: fx “medarbejder opretter Ferietilbud → API-kald → UI-opdatering”  | Ikke tegnet til hver usecase, men ofte lavet retrospektivt til intern deling. <br><br>Det blev brugt til at forklare og onboarde teammedlemmer (f.eks. implementering og interaktion med FlightAPI) i stedet for til PO eller eksterne tekniske parter.<br><br>Proces-view                                          | <br><br>Aktivitetsdiagram med kaldlogik.          |
| **ER-diagram / Database-diagram** | Definere tabeller, primær- og fremmednøgler, og kardinaliteter                                           | **To udgaver:** <br><br>Lo-fi version efter kravindsamling for hurtigt overblik.<br>    <br>Hi-fi version i starten af hver inkrement, opdateret med nye felter og relationer.<br><br>Understøtter **kvalitetssikring** ved at visualisere dataintegritet og hjælper med **verifikation** af forretningsregler.<br> | UML Object-Relational diagram.<br><br>            |
| **Deployment-diagram**            | Illustrere det fysiske miljø: servere, containere, netværk og hvordan artefakter deployes                | Bruges som physical-view i 4+1-modellen - blev opdateret, når vi skiftede fra lokal DB til Docker/virtuelle miljøer.                                                                                                                                                                                                | C4 “Deployment”-diagram eller Docker-Compose YAML |


### Fordele og ulemper ved valgte værktøjer
---
##### DCD + Package-diagram (samlet model)
**Fordel**
Én samlet kilde til både klasser og pakkeopdeling skaber overblik og undgår, at man skal navigere mellem flere filer.

**Ulempe** 
Ved meget detaljerede projekter kan modellen blive større og stadig uoverskuelig.

###### Refleksion (sporbarhed vs. læsbarhed):
Vi kunne have fulgt alle UML-notationer (multipliciteter, alle attributter), men det ville gøre diagrammet uoverskueligt og svært at vedligehodle.

Vores DCD understøtter primært overblik og fælles forståelse, ikke fuld krav-dækning. 
Hvis teamet sad isoleret, ville en mere eksplicit DCD øge **sporbarheden** og mindske risiko for merge-konflikter – men fordi vi arbejder tæt sammen og alle bidrager, har vi tillid til, at alle ved, hvad der foregår, selv uden hver eneste relation i diagrammet.

##### Sequence Diagrams
**Fordel** 
Skarpt fokus på beskedflow og ansvar i interaktioner - hjælper udviklere med at implementere korrekte API-kontrakter.

**Ulempe**
Skal opdateres ved hver ændring i flowet; risiko for forældede diagrammer, hvis ikke man fastholder disciplin i hver sprint.

##### ER-diagram
**Fordel** 
Understøtter forståelse af databasens struktur og relationer; afgørende ved design og kvalitetssikring af migrationslogik.

**Ulempe**
Kan være tungt at vedligeholde løbende, især hvis der er mange ændringer i ORM- eller DB-lag.

##### Deployment-diagram
**Fordel**
Giver overblik over miljøer og deployment-struktur – især vigtigt ved cloud/docker-baseret drift.

**Ulempe** 
Kan blive for teknisk detaljeret og kræve løbende justering ved skift i infrastruktur.


### Tilpasning til nye frameworks og usikkerhed
---

**Kompleksiteter**
- Mange scenarier, flere roller, 
- Flere integrationer: FlightAPI, HotelAPI, betaling

**Usikkerheder**
Vi arbejdede med frameworks og teknologier, som var delvist nye for teamet. Det betød, at den faktiske klasse- og pakke­struktur først blev tydelig under implementeringen.

- Ukendt kompleksitet i frameworks (vi kendte ikke læringskurven).
- Vi vidste først hvor svær det var, når vi begyndte at implementere


**Strategi:**  
Vi valgte derfor en fleksibel og iterativ tilgang til LLD. 
Først lo-fi artefakter (DCD og Databasemodel) lige efter kravindsamling, derefter detaljerede LLD-diagrammer ved hver inkrement.  

Den **to-trins-løsning** (skitse → konkretisering) gjorde det muligt at reagere hurtigt på ny indsigt og ændringer uden at tabe overblikket.

### Overblik via 4+1-modellen
---
Vi bruger **4+1-modellen** til at strukturere vores Low Level Design, fordi den sikrer, at arkitekturen bliver belyst fra flere perspektiver – både funktionelt, teknisk og organisatorisk. 

Den hjælper os med at organisere vores artefakter i views, der hver dækker forskellige behov: fx udvikling, runtime-adfærd og deployment. 
På den måde skaber vi overblik, **sporbarhed** og sammenhæng i designet.


| View                 | Artefakter anvendt            | Fokus                                                                                                 |
| -------------------- | ----------------------------- | ----------------------------------------------------------------------------------------------------- |
| **Logical view**     | DCD (domæneklasser og ansvar) | Funktionel arkitektur og domænets begreber og strktur                                                 |
| **Development view** | DCD og Package-diagram        | Modulopdeling, kodebasens struktur, buildstruktur                                                     |
| **Process view**     | Sequence Diagrams             | Runtime-interaktioner og beskedflow.<br>Samspil mellem komponenter, tråde/processer under eksekvering |
| **Physical view**    | Deployment-diagram            | Deploymentmiljø, netværk, containere, hosting                                                         |
| **Scenarios**        | Sequence Diagrams             | Konkrete brugerflows og kravunderstøttelse                                                            |

Vi er opmærksomme på, at der er **overlap mellem views** – fx bidrager DCD både til logical og development view – præcis som 4+1-modellen foreskriver.

### Sammenfatning
---
Vores Low Level Design brugte en kombination af DCD + package-diagram, SD, database-diagram og deployment-diagram, alle med fokus på at balancere overblik og sporbarhed. 

Bevidste teamtilpasninger (lo-fi først, læsbarhed over fuld notation) gav fleksibilitet i en kontekst med hyppige møder og ny teknologi, samtidig med at vi bevarede en klar beskrivelse af klasser, flow og infrastruktur. 

Ved at koble design-arbejdet til 4+1-modellen sikrede vi en struktureret dækning af både teknisk arkitektur, runtime-flow og deployment-miljøer.  
Samtidig gjorde vores tilpasninger og lo-fi → hi-fi tilgang det muligt at håndtere usikkerhed og kompleksitet.


## b) Forklar hvad formålet med fokusområdet opstart/projektstyring er, hvilke analyser man kan/bør lave og hvordan de kan bruges.
---
### Formål med fokusområdet “Opstart/Projektstyring”  
---
Formålet med at fokusere på projektopstart og løbende projektstyring er at sikre, at projektet bevæger sig i den rigtige retning under de rammer der er givet (tid, budget, ressourcer og kvalitet). 

Uden et struktureret styrings- og opstartsforløb risikerer man at løbe i den forkerte retning – dvs. bruge tid og kræfter på løsninger, der ikke skaber værdi, eller miste overblikket over fremdrift, interessenter og risici. 

Fokusområdet omfatter både de indledende aktiviteter (**projektopstart**) og den løbende styring af projektets situation.

### Indledende aktiviteter (“Projektopstart”)
---
Jeg forklarer flowet på typisk opstart.
#### Klargøring af rammer og mål (Opsamlingsdokument)
Første skridt er at afklare de overordnede rammer:

Et kortfattet dokument, der samler:

**Projektets Formål og gevinster**
Hvilken værdi skal systemet skabe, og for hvilke interessenter?

**Perspektivvalg** 
Skal vi se løsningen fra brugerens, virksomhedens eller teknologiansvarliges vinkel?

**Projektets omfang** 
Hvad er projektets scope? (hvad skal med, hvad skal ikke)

**Tids- og ressource­rammer** 
Deadline, budget, tilgængelige kompetencer.

**Overordnede risici** 
Hvilke kritiske **usikkerheder** og eksterne afhængigheder kender vi til?

Dokumentet fungerer som reference og opdateres efter behov, hvis projektets situation ændrer sig.

#### Foranalyser: skabe fælles forståelse
---
For at få et nuanceret billede af projektets kontekst, interessenter og risici, kan man lave følgende analyser:

| Analyse                | Formål                                                                                     | Anvendelse                                          |
| ---------------------- | ------------------------------------------------------------------------------------------ | --------------------------------------------------- |
| **Rigt billede**       | Visuel fremstilling af alle aktører, artefakter og relationer i projektets kontekst        | Brainstorm og fælles workshop for at afdække omfang |
| **Interessentanalyse** | Identificere alle grupper, deres interesser, påvirkningsgrad og kommunikationsbehov        | Kommunikationsplan og inddragelsesstrategi          |
| **Risikoanalyse**      | Vurdere sandsynlighed og konsekvens af kendte og ukendte risici                            | Risikoanalyse med afbødnings­strategier             |
| **Værdikædeanalyse**   | Analysere, hvordan organisationens kerne­aktiviteter skaber værdi, og hvor systemet indgår | Identifikation af gevinstmål og optimeringspunkter  |

Resultatet af foranalyserne bruges til at kvalificere opsamlingsdokumentet, definere projektets prioriterede mål og danne grundlag for valg af procesmodel og metode.


### Indledende valg: procesmodel og metode
---
Metode- og procesmodelvalg hører til projektopstart, fordi de definerer, _hvordan_ og _hvornår_ aktiviteter gennemføres. Kort om muligheder:

- **Lineære modeller (vandfald)**: Forudsigelig, men mindre fleksibel ved ændringer.

- **Cykliske/agile modeller**: Løbende levering (MVP, sprint), håndterer **usikkerhed** og ændringer effektivt.

- **Inkrementelle/iterative modeller**: Kombination, der tillader tilbagekobling til tidligere leverancer.


##### Valgkriterier for procesmodel:

**Store usikkerheder → cykliske/agile modeller.** 
Vi ved ikke hvad er skal laves fx uklare krav - justér ud fra løbende feedback.

**Høj kompleksitet → inkrementelt for at nedbryde omfanget.**
  Høj kompleksitet - mange afhængigheder og dele, der skal passe sammen. 
  -   Bryder komplekst projekt op i mindre dele
  - Inkrementel giver mulighed for at udvikle delsystemer ét for ét - sikre at de virker, før vi går videre)


**Små eller velkendte projekter uden ændringer → vandfald for forudsigelighed.**
Klare krav og velkendt domæne - Detaljeret plan kan betale sig.
Følg den trin for trin - sparer tid og giver forudsigelighed - få justeringer undervejs.


Vælg en systemudviklingsmetode, der dækker alle relevante fokusområder (kravhåndtering, design, test, kvalitetssikring). Hvis metoden mangler et fokusområde kan man indføre supplerende teknikker (f.eks. ekstra risikoanalyse).

### Planlægning og løbende styring
---
Når procesmodel og systemudviklingsmetode er valgt, laves en detaljeret planlægning:

**Tidsstyring**
- Lineært: Gantt-diagram og kritisk sti.
- Agilt: Sprint- eller iterationsplaner
        
**Ressourcestyring**
- Oversigt over teamroller og kompetencer
- Fordeling af kompetencer.

**Kommunikationsstyring**
- Kommunikationsplan baseret på interessent­analysen: hvem skal have hvad information, hvornår og i hvilket format?
- Værktøjer: e-mail, Slack/Teams-kanaler, faste møder (standups, reviews, retrospectives).

**Risiko- og ændringsstyring**
- Opdateret risikoanalyse med ejere og afbødnings­planer (hvad vi gør, hvis risikoen opstår).
- Agil change backlog.

### Løbende analyse og tilpasning
---
Projektstyring stopper ikke efter opstarten – proaktiv styring kræver:

**Løbende status- og risikogennemgang**  
Opdatere risikoanalyse og projektbrief, så interne og eksterne ændringer fanges tidligt.

**Sund reaktivitet via proaktivitet**  
Ved at genanvende foranalyserne (f.eks. revidere interessentanalyse eller værdikæde), kan man forudse udfordringer og lave afbødende handlinger, før de eskalerer.

**Tilpasning af procesmodel og metode**  
Hvis projektets **usikkerheder** eller **kompleksiteter** ændrer sig, kan man skifte mellem **lineær** og **cyklisk** fase, eller tilpasse sprintlængde og roller.

**Kontinuerlig kommunikation**  
Sørg for, at alle interessenter får relevante status­opdateringer og mulighed for at give feedback, så man undgår “evig brandslukning” og i stedet arbejder målrettet mod projektets succeskriterier. 
[[4+1 (ny)|4+1-modellen]]


### Konklusion  
---
Fokusområdet “Opstart/Projektstyring” handler om at skabe overblik, styre projektet inden for dets rammer og sikre, at krav og forventinger til et moderne IT-system håndteres struktureret. 

Gennem et opsamlingsdokument, foranalyser og et situationsbestemt valg af procesmodel og metode lægges fundamentet. 

Med detaljeret planlægning og løbende analyser understøtter man kontinuerlig fremdrift, tilpasning og risikohåndtering, så projektet når sine mål til tiden og inden for budget.



[Projektstyring Læringsobjekt](https://rise.articulate.com/share/C9x7c641Qf8pDgT76Nqqy6ykP99dRgRJ#/lessons/Oa0hKLcF01A-HRBn0cl3HeQQrhk_tXH1)