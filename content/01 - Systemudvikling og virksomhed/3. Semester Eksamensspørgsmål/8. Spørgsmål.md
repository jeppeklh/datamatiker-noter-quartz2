## a) Forklar hvordan jeres procesmodel og systemudviklingsmetode påvirkede den endelige udformning af jeres system. Kom herunder ind på både positive og negative påvirkninger
Vi valgte en “hybrid” tilgang med en **lineær** krav- og designfase (Iteration 0), efterfulgt af cyklisk-inkrementelle implementering som blev styret via Kanban og letvægts-Scrum-ceremonier.

---

### Positive påvirkninger
Vi starter me de positive påvirkninger
#### Gennemtænkt arkitektur før kodestart  

Den lineære krav- og designfase, betød, at mange modeller (usecases, domænemodeller) var færdigudarbejdet, inden vi begyndte implementeringen.

**Teamovervejelse** 
Fra et tidligere projekt vidste vi, at en overset designbeslutning kunne føre til omfattende refaktorering. 
Ved at adressere **kompleksiteterne** i domænet tidligt, sikrede vi et mere robust design og reducerede **usikkerheder**.

**Fordel** 
Mindre risiko for omfattende omstrukturering senere i forløbet. 
Lettere at sikre **validering** af krav gennem sporbarhed.

#### Modulær, feature-drevet opbygning  

Den cykliske, inkrementelle proces med løbende Kanban-styring og sprint-lignende forløb sikrede, at hver feature var et færdigt og testet modul.

**Teamovervejelse**
Vi prioriterede **verificerede**, fuldt integrerede features fremfor halvfærdige prototyper – en bevidst håndtering af systemets **kompleksitet**.

**Fordel** 
Hver release kunne testes og **valideres** isoleret i realistiske omgivelser.

#### Fokus på værdiskabende funktionalitet  

Vi valgte at implementere adgangskontrol som første feature, da andre funktioner byggede ovenpå dette lag.

**Teamovervejelse**
Vi bestemte tidligt, at **uden** en fuld funktionskæde (fx login → booking → betaling) ville selv små releases være uden reel nytteværdi. (Derfor ingen MVP)
 
**Fordel**
Tidlig fokus på både funktionelle krav og ikke-funktionelle krav som sikkerhed og rettighedsstyring.

#### Kontinuerlig team-feedback  
Daglige stand-ups, løbende Kanban-gennemgang og peer code reviews sikrede, at afvigelser fra design blev fanget tidligt.

**Teamovervejelse** 
Vi prioriterede **verificering** af implementeringen (er det lavet rigtigt?) gennem automatiserede test og code reviews.

**Fordel**
Ensartet kodekvalitet, lavere fejlrate, højere tillid til systemets struktur.

---

### Negative påvirkninger
#### Begrænset fleksibilitet over for nye krav
Den lineære fase låste mange designvalg tidligt, hvilket gjorde det tungt at justere ved ændringer eller ny indsigt.

**Teamovervejelse**
“Man kan ikke planlægge sig ud af alt” – når vi stødte på uforudsete problemer, føltes det som om, vi havde for lidt buffer til at omdesigne uden at forsinke sprintplanen.

Vi oplevede, at lav **usikkerhed** i starten gav ro – men det reducerede fleksibiliteten, da nye krav dukkede op.

#### Lang ventetid før første synlige resultater  
Iteration 0 skabte en følelse af “analyse-paralyse”, fordi kodning og resultater blev udskudt.

**Teamovervejelse** 
Uden små tidlige sejre blev teamets motivation udfordret. 
Det kunne være balanceret med simple funktionelle proof-of-concepts.

#### Stramme deadlines hæmmede eksperimenter  
Planlægning ud fra Gantt og fikserede datoer reducerede plads til eksperimenter og UI-tests.

**Teamovervejelse** 
Hard deadlines kunne gøre det svært at tilpasse kravene løbende, hvis kunden ændrede sine ønsker – så vi prioriterede sikre features over kreative forbedringer.

#### Manglende løbende kundekontakt
Efter kickoff havde vi ingen dialog med PO eller brugere, hvilket gjorde det svært at **validere** om vi byggede det rigtige.

**Teamovervejelse**
Vi manglede et feedback-loop fra reelle brugere – og blev derfor nødt til at antage, hvad der skabte værdi. 

---

### Samlet vurdering
Vores valg af en hybrid model gav høj kvalitet i arkitektur og kernekomponenter. Fokus på tidlig kravafklaring reducerede usikkerhed, mens den cykliske proces hjalp med at håndtere teknisk kompleksitet og sikrede verificering løbende.

Men fraværet af løbende kundedialog og tidlige feedback-runder reducerede vores evne til at **validere** løsningen kontinuerligt. 

Vores metode dækkede mange fokusområder (især design, programmering og test), men kræver fremover stærkere støtte til **validering**, **løbende kravindsamling** og **fleksibilitet** i projektstyring.

---

## b) Beskriv de forskelllige tilgange man kan have til cutover under systemudrulningen. Forklar i hvilke situationer du ville bruge hvilken tilgang og hvorfor.
**Systemudrulning** er den proces, hvor et nyt it-system eller en opgraderet version bringes i drift hos brugerne.

Det omfatter:
- Teknisk installation
    
- Datamigrering og konfiguration
    
- Uddannelse af brugere
    
- Opfølgning på eventuelle problemer

Et afgørende skridt i denne proces er **cutover-fasen**, som betegner den styrede overgang fra det gamle til det nye system.  

Hvor _udrulning_ dækker over den tekniske implementering, handler _cutover_ om, hvornår og hvordan brugerne tager det nye system i brug.

---

### Cutover-tilgange
Her er nogle forskellige cutovermetoder:
TAG DE 4 FØRSTE

| Cutover-metode    | Beskrivelse                                                                              | Hvornår bruges den?                                                                                              | Hvorfor?                                                                                            | Fordele                                                                               | Ulemper                                                                                            |
| ----------------- | ---------------------------------------------------------------------------------------- | ---------------------------------------------------------------------------------------------------------------- | --------------------------------------------------------------------------------------------------- | ------------------------------------------------------------------------------------- | -------------------------------------------------------------------------------------------------- |
| **Big Bang**      | Hele organisationen skifter til det nye system på én gang, ofte i en aftalt nedetid      | Når systemet er  monolitisk, og når delvis funktionalitet ikke giver værdi. <br><br>Kort nedetid kan accepteres. | Undgår dobbeltvedligehold; enkelt at planlægge<br><br>Det kræver dog 100 % fejlfri drift fra dag 1. | Hurtig implementering. Enkelt at planlægge og kommunikere. Ingen dobbeltarbejde.      | Høj risiko – alt skal fungere perfekt fra dag 1. Kan give betydelige driftsforstyrrelser ved fejl. |
| **Pilot**         | En lille, udvalgt gruppe brugere går først over, før resten migreres                     | Når man ønsker tidlig feedback i en kontrolleret del af organisationen; typisk i større, heterogene miljøer.     | Muliggør korrektioner på baggrund af reelle brugeroplevelser med minimal påvirkning af resten.      | Lav risiko. Feedback kan bruges til forbedringer. Mindre forstyrrelser ved fejl.      | Tager længere tid. Pilotgruppen er ikke nødvendigvis repræsentativ.                                |
| **Modulær**       | Én teknisk komponent eller service tages i brug ad gangen                                | Når arkitekturen er opdelt i klart afgrænsede moduler (f.eks. microservices).                                    | Fejl isoleres til enkeltmoduler; understøtter uafhængig test og integration.                        | Lav risiko. Fejl kan isoleres. Fokus på én del ad gangen.                             | Kræver god styring af integration. Lang implementeringstid.                                        |
| **Parallel**      | Det gamle og det nye system kører sideløbende i en periode                               | Når man har lav risikotolerance og kan vedligeholde begge systemer; data-konsistens kan håndteres.               | Giver sikkerhed – man kan altid falde tilbage. Brugere kan vænne sig gradvist til nyt system.       | Lav risiko. Backup er tilgængelig. Problemer kan identificeres uden at påvirke drift. | Dyrt og komplekst. Risiko for brugerforvirring.                                                    |
| **Faseopdelt**    | Organisationen eller funktioner migreres i flere, afgrænsede faser                       | Når systemet kan opdeles logisk (moduler, geografiske afdelinger eller forretningsområder).                      | Reducerer risiko via afgrænsede batches. Mulighed for tilpasning efter hver fase.                   | Lavere risiko. Mindre påvirkning på daglig drift. Løbende tilpasning.                 | Kompleks at koordinere. Længere implementeringstid. Risiko for dobbeltarbejde.                     |
| **Wave**          | Brugergrupper eller afdelinger migreres i “bølger”                                       | Når man vil målrette træning og support til konkrete brugersegmenter.                                            | Giver skræddersyet kommunikation og support. Kombinerer Big Bang og faseopdelt tilgang.             | Som faseopdelt, men med fokus på brugerroller.                                        | Kræver meget koordinering. Risiko for inkonsistens mellem bølger.                                  |
| **Strangler Fig** | Nye komponenter erstatter gradvist det gamle system                                      | Ved modernisering af legacy-systemer.                                                                            | Muliggør løbende overgang uden nedbrud.                                                             | Lav risiko. Understøtter kontinuerlig forbedring.                                     | Langvarig proces. Kræver styring af afhængigheder.                                                 |
| **Beta**          | Udvalgte brugere tester systemet i realistisk miljø                                      | Når man ønsker at opdage alvorlige fejl uden bred påvirkning.                                                    | Tidlig identifikation af fejl i en kontrolleret gruppe.                                             | Lav risiko. Feedback før fuld go-live.                                                | Feedback kan være begrænset. Lang testperiode.                                                     |
| **Blue-Green**    | To identiske miljøer – ét aktivt og ét standby. Brugerne skiftes over til nyt, når klart | Når man ønsker 0-downtime og let tilbagerulning. Ofte brugt ved web- og cloudsystemer.                           | Minimal nedetid. Muliggør nem tilbagerulning, hvis fejl opdages.                                    | Hurtigt skifte uden nedetid. Brugerne påvirkes ikke.                                  | Kræver dobbelt infrastruktur og nøje miljøstyring.                                                 |
| **Canary**        | Det nye system vises kun for en lille gruppe brugere først                               | Når man vil teste i live-miljø med begrænset risiko. Typisk ved høj release-frekvens.                            | Reelle fejl kan opdages tidligt uden bred indvirkning.                                              | Bruges i CI/CD. Lav risiko og hurtig feedback.                                        | Risiko for uensartet brugeroplevelse. Kræver god overvågning.                                      |

---

### Hvornår bruger man hvilken tilgang?
**Big Bang** 
Når hele systemet skal levere værdi fra dag 1, og organisationen kan acceptere en kort, planlagt nedetid.
 
**Pilot / Beta** 
Når man ønsker kvalificeret, tidlig feedback i en kontrolleret gruppe – men uden at risikere den brede drift.

**Modulær / Strangler Fig** 
Når arkitekturen understøtter komponentbaseret udrulning og gradvis modernisering.

**Parallel**
 Når driftskontinuitet er afgørende, og man har ressourcer til at køre dobbelt vedligehold.

**Faseopdelt / Wave** 
Når man kan opdele organisationen eller funktionerne i overskuelige etaper og vil sprede risikoen.


**Blue-Green / Canary**
Når man arbejder med CI/CD og ønsker hurtig udrulning med lav risiko.

---

### Procesmodellens betydning for udrulning og cutover
Valget af procesmodel (vandfald, iterativ, agil, inkrementel) har stor indflydelse på, hvilke udrulnings- og cutover-strategier der er naturlige:

| Procesmodel     | Typiske udrulnings- / cutover-strategier                                               |
| --------------- | -------------------------------------------------------------------------------------- |
| **Vandfald**    | Big Bang (efter endelig QA),  - Pilot (ved kritiske systemer)                          |
| **Iterativ**    | Faseopdelt eller Wave (hver iteration afsluttes med en test-release), Big Bang internt |
| **Agil**        | Pilot eller Modulær (MVP’er og hurtig feedback-loop), Strangler Fig                    |
| **Inkrementel** | Parallel eller Modulær (hvert inkrement aktiveres, mens resten kører videre)           |

- **Agile teams** bruger ofte **pilot** eller **modulær** udrulning for at opnå tidlig brugerfeedback og løbende forbedringer.
    
- **Iterative forløb** kan teste en full-system Big Bang internt i stagingmiljø, før endelig cutover.
    
- **Inkrementelle projekter** drager fordel af parallel eller modulær cutover, så nye pakker frigives løbende uden at afbryde eksisterende drift.
    
---

### Brugeradaption og forandringshåndtering
For at sikre en succesfuld cutover er det afgørende at have fokus på brugernes oplevelse og behov gennem hele processen:

**Empati for brugerne** 
Anerkend, at skiftet påvirker deres daglige arbejdsrutiner. 
Kommuniker klart, hvorfor ændringerne introduceres, og hvilke fordele det medfører for dem.
 
**Læringskurve og omskoling**
Vurder, hvor stejl læringskurven er for det nye system. 
Planlæg omskoling (undervisningsmateriale, workshops og e‑learning) tilpasset til forskellige brugergrupper.

**Uddannelse og oplæring**
Strukturér træningsforløb i forhold til cutover‑tilgang (fx koncentreret træning før Big Bang, løbende micro‑learning i faseopdelte udrulninger).

**Ændring af arbejdsprocesser** 
Kortlæg nye arbejdsgange (via BPMN/usecases?) og procedurer. 
Sørg for at procesdokumentation opdateres, så brugerne har klare retningslinjer.


**Tilvænning og brugeroplevelse** 
Giv mulighed for at prøve systemet i en test‑ eller sandbox‑miljø (pilot eller beta). 
Tilbyd support (FAQ, helpdesk, superbrugere).

**Nye arbejdsgange og procedurer** 
Implementér ændringer gradvist, og evaluer brugerfeedback efter hver fase eller bølge for løbende forbedring.

---

### Sammenfatning:
Ved at matche procesmodel med en passende udrulnings- og cutover-strategi kan man minimere risiko, sikre brugeraccept løbende brugerfeedback og optimere læringsprocesser. 

Valget af udrulningsmetode bør derfor balancere kontinuitet, feedback, ressourcer, teknisk kompleksitet og vigtigst af alt: brugernes arbejdsoplevelse


