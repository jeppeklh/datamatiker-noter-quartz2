## A) Beskriv hvordan I arbejdede med validering i jeres projekt og hvordan det påvirkede det endelige produkt.
Validering sikrer, at vi **bygger det rigtige system** – altså at systemet opfylder de krav og behov, der er stillet af kunden. Det handler om at sikre, at kravene **ikke glemmes**, **ikke misforstås** og **ikke overimplementeres**.

I vores projekt havde vi desværre begrænset kontakt med PO og kunde, så vi har ikke kunne **validere** direkte med brugere. 
Vi har derfor fokuseret på **interne valideringsteknikker** for at sikre, at vi holdt os på sporet i forhold til de krav, vi havde.

---

### Sporbarhed og kravgennemgang
**Knytning af krav til artefakter** 
Hvert krav i kravspecifikationen blev knyttet til alle artefakter: Use Case, domænemodel, SSD, Design Class Diagram, implementeringsklasse og testcase.

**Artefakt-validering** 
Ved hver ny inkrement (feature) **validerede** vi nye artefakter ved at tjekke dem op mod **kravene**. Fx sikrede vi os, at fx “søg på rejser” blev behandlet korrekt både i UC, Domænemodel og design.

**Nødsituationer** 
Når vi stødte på uklarheder, tillod vi os at **bryde** den **lineære** kravindsamlingsproces og **genbesøge kravene.** 
Fx ved billetudveksling, hvor BPMN-diagrammet hjalp os til at **validere**, at det var acceptabelt med udveksling via e-mail fremfor in-app.

**Stabil kravbase**
Efter den lineære kravindsamling genbesøgte vi kun kravene, hvis der opstod alvorlige **usikkerheder**. 
Det gjorde, at vi kunne arbejde fokuseret uden scope-creep.

---

### Valideringsaktiviteter (intern)
Her er nogle valideringsaktiviteter vi har lavet: 

| Aktivitet                              | Beskrivelse                                                                                                                                                                                                                                                                      |
| -------------------------------------- | -------------------------------------------------------------------------------------------------------------------------------------------------------------------------------------------------------------------------------------------------------------------------------- |
| **Sporbarhedsanalyse**                 | Vi koblede krav til alle artefakter og brugte det aktivt til at tjekke om nye artefakter stadig svarede til det oprindelige krav.                                                                                                                                                |
| **Artefaktreviews**                    | Review af UC, domænemodel, SD, DCD osv. mod backlog og feature-beskrivelser. <br>Vi markerede dækning af hver enkelt use case inden implementering.                                                                                                                              |
| **Brug af domæne-ekspertise**          | Bi lavede fælles gennemgange af forretningsregler og scenarier baseret på de krav, vi kendte, og diskuterede deres validitet.                                                                                                                                                    |
| **Indirekte validering via test**      | Selvom tests i udgangspunktet er **verificerende**, brugte vi dem til at **validere**, at _vi havde forstået kravene korrekt_. <br><br>Hvis en test ikke kunne gennemføres som forventet, gav det anledning til at genbesøge kravet og sikre, at løsningen matchede intentionen. |
| Kunne **Flow-gennemgang med personas** | Man kunne lave light-personas og scenarier til at gennemgå UI-flow og sikre, at systemet gav mening for typiske brugere.                                                                                                                                                         |


**Bemærk**
Vi har ikke MVP-konceptet. I stedet har vi opdelt projektet i større **features** (fx rolle- og adgangsstyring), da isoleret levering af enkelte use-cases gav begrænset forretningsværdi. 
Næsten hele system skulle være færdigudviklet for at det gav værdi for kunden.

---

### Påvirkning på det endelige produkt
Her er hvordan det har påvirket vore endelige produkt: 

**Fokuseret feature-leverance** 
Ved at **validere** artefakter mod krav løbende, har vi undgået misforståelser og overimplementering. Det har skabt konsistente løsninger på tværs af komponenter og lag.

**Tidlig kravafklaring og undgåelse af misforståelser**  
Gennemgangen af artefakter mod kravlisten afslørede flere steder, hvor stakeholders’ forventninger var uklare (f.eks. billetudveksling via email eller gennem applikationen). 
Ved at genbesøge kravene i disse “nødsituationer” rettede vi definitionen, inden vi kodede, og undgik senere omskrivninger.

**Robust arkitektur trods begrænset ekstern feedback**  
White-box tests skabte tillid til kernelogikken, og integrationstjek sikrede sammenhæng i systemet, selvom vi aldrig fik bekræftet antagelserne med PO efter første møde.

**Valideringsbaseret fremdrift**
Vi brugte kravgennemgang og artefakt-validering som beslutningsgrundlag for, hvornår vi kunne gå videre – det skabte tryghed for teamet.

---

### Kort om 4+1-modellen i validering
Selvom vi ikke har arbejdet med modellen eksplicit, har vi **underforstået anvendt 4+1-principperne** til at **validere** systemet internt:

- **Use cases og sekvensdiagrammer** brugte vi til at **validere** funktionelle flows (scenarie-view).
    
- **Domænemodeller og DCD** brugte vi til at sikre korrekt logisk struktur og begrebsafklaring (logisk view).
    
- **Deployment-diagram** hjalp os med at **validere**, om løsningen kunne implementeres realistisk (fysisk view).
 
 Vi brugte altså **scenarierne som samlende valideringsværktøj** – hvis en ny use case blev lavet og færdigjort, tjekkede vi, at de bagvedliggende modeller understøttede use casen, og at der var en **rød tråd** gennem views.

Da vi designede flowet for billetbestilling, **validerede** vi først scenariet i Use Cases,  derefter i domænemodellen, og til sidst i UI.
På den måde blev 4+1-modellens ide om "**validering** gennem scenarier" praktisk udført – dog uden PO involvering.

**Hvis vi havde haft kontakt med kunden**, kunne vi med fordel have brugt **logisk og scenarie-view** som **fælles reference** (med ikke-tekniske stakeholders) til at **validere** både brugerbehov og systemadfærd, som modellen foreslår.

---

### Refleksion og konsekvenser
**Fordel** 
Grundig **kravhåndtering** og **sporbarhed** skabte et klart fundament, så vi kunne udvikle fokuseret uden at blive distraherede af “nice-to-have” eller utydelige krav.

**Balancegang** 
At **stole** på **kravindsamlingens** kvalitet betød, at vi **sjældent genbesøgte kravene** i udviklingsfasen, men vi brød enkelte gange modellen efter behov. 

**Fordel ved stærk intern proces** 
Den systematiske gennemgang af artefakter, tests og demoer gav høj grad af **kvalitetssikring** og teknisk stabilitet.

**Begrænsning** 
Vi har savnet reel brugerfeedback. Vi ved ikke med sikkerhed, om vores tolkning af fx UI og flows faktisk matcher kundens forventninger.

**Udfordring ved manglende PO-kontakt** 
At **validering** kun skete internt medførte risiko for misforståelser af kundens egentlige behov. 
Vi måtte tage beslutninger på teamets vegne uden ekstern bekræftelse.

**Læring**
Fremadrettet vil vi prioritere løbende PO-engagement, selv i mindre funktionelle milepæle, for at validere antagelser og sikre, at vi reelt bygger det kunden ønsker.

[[2. Spørgsmål#b) Forklar begreberne validering og verificering og beskriv deres sammenhæng til begreberne kvalitetssikring og sporbarhed| Validering og Verificering B spørgsmål]]

---

## B) Beskriv, forklar og sammenlign KanBan, SCRUM og Gantt
### KanBan
KanBan er en flow‑styret metode til at visualisere og optimere arbejdsprocesser. 
Arbejdet opdeles i små opgaver, som føres gennem kolonner på et KanBan‑board (f.eks. “To do”, “In progress”, “Done”)

---

##### Hovedprincipper
- **Visualisering:** Alle opgaver er synlige for teamet.
    
- **WIP‑begrænsning:** Maksimalt antal igangværende opgaver sættes for at undgå overbelastning.
    
- **Løbende levering:** Nye opgaver trækkes, når der er kapacitet – ingen faste iterationer.
    
- **Feedback og forbedring:** Gennem stand‑ups og målinger optimerer man processen løbende.
    
---

##### Fordele
- Hurtig respons på ændringer – nye opgaver kan tilføjes når som helst.
    
- Reducerer spild og flaskehalse ved WIP‑begrænsning.
    
- Let at integrere i eksisterende processer
    
---

##### Ulemper
- Mangler faste leverancemål – kan føre til uklar prioritering uden stramme rammer.
    
- Mindre velegnet til projekter med høj kompleksitet eller afhængigheder.

**Procesmodel-kobling** 
KanBan egner sig godt til cykliske og kontinuerlige processer.  
Fordi arbejdet trækkes løbende og tilpasses dynamisk uden fastlagt plan.

**Projektkontekst** 
Passer godt i drifts- eller supportmiljøer med **lav** **usikkerhed** og lav kompleksitet.
Fordi opgaverne ofte er kendte og gentagende, og der ikke er behov for tung planlægning
### SCRUM
---
SCRUM er en **iterativ** og **inkrementel** metode. 
Arbejdet organiseres i **sprints** (typisk 2–4 uger), hvor hvert sprint leverer et potentielt leveringsklart produktinkrement.

**Hovedelementer**

- **Produkt‑backlog:** Prioriteret liste af brugerhistorier/usecases - bliver til PBI.
    
- **Sprint‑planlægning:** Udvælgelse af sprintmål og tasks.
    
- **Daglige stand‑ups:** Korte statusmøder for koordination og fjernelse af forhindringer.
    
- **Sprint‑review & Retrospektive:** Demonstration af leveret arbejde og evaluering af proces.
    
- **Rollesæt:** Product Owner (krav og prioritering), Scrum Master (proces og fjernelse af forhindringer), Dev‑team (implementering).
    

**Fordele**

- Tydelig rytme og forudsigelighed i leverancer.
    
- Stærk bruger‑ og interessentinvolvering via PO.
    
- Man forbedrer løbende gennem retrospektiver.

- Håndterer **kompleksitet** og ændringer godt.

**Ulemper**

- Kræver dedikeret PO og Scrum Master.
    
- Giver Mindre flesksibelt, hvis sprintmål ikke justeres løbende ved skiftende krav.
    
- Sprintplanlægning og ceremonier kan opleves som overhead - mange møder ingen kodning.
    
**Procesmodel-kobling** 
Egner sig til **agile**, **cykliske**, **iterative** og **inkrementelle** modeller.  
Fordi der leveres funktionalitet i små trin med feedback og tilpasning undervejs.

**Projektkontekst** 
Særlig god ved **høj usikkerhed og kompleksitet** – fx ukendte krav eller ny teknologi.
Fordi krav og løsning modnes løbende, og kompleksitet håndteres i sprintplanlægning.

---

### Gantt‑diagram
Et Gantt‑diagram er et planlægningsværktøj, der viser projektopgaver som bjælker på en tidslinje med start‑ og slutdato samt afhængigheder.

**Hovedtræk**

- **Tidsplan:** Oversigt over opgaver og deres varighed.
    
- **Afhængigheder:** Viser hvilke opgaver, der skal færdiggøres før andre påbegyndes.
    
- **Milepæle:** Markering af vigtige leverancer eller beslutninger.
    

**Fordele**

- Klart overblik over tidsrammer og afhængigheder.
    
- Velegnet til projekter med kendte krav og stramme deadlines.
    
- Let at kommunikere status til eksterne interessenter.

- Understøtter klassisk projektstyring.

**Ulemper**

- Statisk – ændringer kræver manuel opdatering.
    
- Ikke egnet til **komplekse** eller **usikre** projekter (hyppige ændringer).
    
- Ingen fokus på procesforbedring eller feedbackloops.

**Procesmodel-kobling** 
Bruges ofte sammen med **lineære** modeller som **vandfald**.  
Fordi hele projektforløbet planlægges på forhånd med klart definerede faser.

**Projektkontekst** 
God til projekter med **lav usikkerhed og lav kompleksitet.**
Fordi plan og mål er kendte fra starten, og der er behov for styring og overblik.

---

### Sammenligning
spring over

| Aspekt              | KanBan                                | SCRUM                                              | Gantt                              |
| ------------------- | ------------------------------------- | -------------------------------------------------- | ---------------------------------- |
| **Leverancetakt**   | Kontinuerlig, pull‑baseret            | Sprintbaseret (iterationer)                        | Faste leverancer ift. tidsplan     |
| **Planlægning**     | Løbende, fleksibel                    | Sprintplanlægning før hver iteration               | Fast plan ved projektstart         |
| **Synlighed**       | Board-med flow‑metrics                | Backlog og burn‑down charts                        | Tidslinje med opgavebjælker        |
| **Ændringsstyring** | Let at tilføje/opdatere opgaver       | Ændringer kan planlægges til næste sprint          | Besværligt ved hyppige ændringer   |
| **Afhængigheder**   | Visuelt, men ikke eksplicit           | Håndteres i sprintplan                             | Tydeligt defineret i gantt‑diagram |
| **Overhead**        | Lav                                   | Højere pga. ceremonier (planlægning, review)       | Lav (men opdatering kræves)        |
| **Brugsscenarier**  | Support, løbende drift, små projekter | Komplekse projekter med behov for feedback (agilt) | Klassiske projekter med faste krav |

---

### Metodernes egnethed ift. kompleksitet og usikkerhed
Når du vælger projektstyringsmetode, skal du overveje, om projektet har høj **kompleksitet** (mange afhængigheder, integrationer, brugertyper) eller høj **usikkerhed** (ukendte mål, teknologi, krav).

| Metode     | Egnet ved høj kompleksitet | Egnet ved høj usikkerhed | Forklaring                                                                                                     |
| ---------- | -------------------------- | ------------------------ | -------------------------------------------------------------------------------------------------------------- |
| **KanBan** | Delvist                    | Nej                      | Velegnet til kendte opgaver og stabilt flow. <br>Begrænset støtte til uklarhed eller **kompleks** afhængighed. |
| **SCRUM**  | Ja                         | Ja                       | Iterationer og **feedback** tillader løbende afklaring af **krav** og håndtering af **kompleksitet**.          |
| **Gantt**  | Nej                        | Nej                      | Kræver **faste kra**v og stabile rammer. Ikke fleksibel ved ændringer eller uklarhed.                          |

---

### Udrulningsstrategier
spring over

|Metode|Typisk udrulningsform|
|---|---|
|**KanBan**|Modulær eller løbende – komponenter udrulles efterhånden som de er klar|
|**SCRUM**|Inkremental eller pilot pr. sprint – feedback fra brugere integreres løbende|
|**Gantt**|Big Bang – samlet udrulning ved projektets afslutning, jf. fastlagt plan|

---

### Konklusion
Valg af metode afhænger af:
- **Projektets kompleksitet**
- **Grad af usikkerhed**
- **Kravstabilitet**
- **Interessentinvolvering**
- **Organisatorisk modenhed**

**KanBan** passer godt til løbende opgaver med lav usikkerhed.  

**SCRUM** egner sig til komplekse projekter med høj grad af brugerinddragelse og usikkerhed.  

**Gantt** egner sig til veldefinerede, tidsstyrede projekter uden store ændringer undervejs.