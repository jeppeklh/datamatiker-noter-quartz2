## a) Beskriv hvordan I arbejdede med High level design. Hvilke værktøjer brugte I? Hvorfor? Kom herunder ind på fordele og ulemper ved de valgte værktøjer og eventuelle alternativer.
---

High-Level Design (HLD) har til formål at skabe et fælles overblik over systemets arkitektur, domæneobjekter og brugerflow, inden vi går i detaljer med low-level design og implementering. HLD skal sikre:

- At alle interessenter (tekniske såvel som forretningsmæssige) forstår de overordnede komponenter og deres samspil. (Logisk view fra [[4+1 (ny)|4+1-modellen]])
    
- At vi har et solidt fundament at udlede low-level modeller (DCD, SD, Database-model) fra.
    
- At vi tidligt kan identificere arkitektur- og integrationsudfordringer.

- At vi understøtter både **validering** (brugerværdi) og **verificering** (teknisk korrekthed) af vores løsning.

### Anvendte værktøjer og teamtilpasninger
---
Her er er de værktøjer vi brugte: 

| Værktøj / Artefakt                  | Hvad vi brugte det til                                                      | Fordele                                                                                                                                                  | Ulemper                                                                                                                                  | Alternativ(er)                                                           |
| ----------------------------------- | --------------------------------------------------------------------------- | -------------------------------------------------------------------------------------------------------------------------------------------------------- | ---------------------------------------------------------------------------------------------------------------------------------------- | ------------------------------------------------------------------------ |
| **BPMN (lo-fi)**                    | Modellering af forretningsprocesser (booking-flow, ekstern API-integration) | Viser Tydelige ansvarsområder og flow<br><br>Let at **validere** med ikke-tekniske stakeholders<br><br>Hurtig at tilpasse, når regler/aktører ændrer sig | Ikke streng UML-notation (kan skabe forvirring)<br><br>Dækker ikke system intern struktur (dette er godt for ikke tekniske stakeholders) | Aktivitetdiagram (UML) <br><br>Sekvensdiagram for tekniske flows         |
| **Use Case-beskrivelser & diagram** | Identifikation af aktører og primære scenarier                              | Giver overblik over funktioner/features i systmet<br><br>Nem at forstå for alle interessenter<br><br>Kræver få detaljer                                  | Kan være for abstrakt (især hvis **kompleksitet** af projekt stiger)<br><br>Viser ingen teknisk begrænsning (performance)                | User Stories / Story <br>Maps for bedre prioritering og brugerrejser     |
| **Domænemodel**                     | Visualisering af centrale konceptuelle entiteter og deres relationer        | Skaber fælles sprog i teamet  <br><br>Domæneforståelse (relationer osv.)                                                                                 | Dækker ikke flow<br><br>Kan blive statisk, hvis forretningsregler/domænet ændrer sig hyppigt?                                            | C4-Container/Component for arkitekturlag                                 |
| **Wireframes (low-fi)**             | Skærm-til-skærm-flow og tidlig UI-afklaring                                 | Hurtige at lave og ændre  <br><br>Spotter UI-uklarheder tidligt (internt for os)<br><br>Fokuserer på indhold frem for små design-detaljer                | Ingen systemarkitektur eller datalogik<br><br>Svært at teste rigtige brugerinteraktioner uden klikbare prototyper.                       | Clickable prototyper (Figma/Adobe XD) for mere realistisk brugerfeedback |


#### Teamtilpasninger
Vi har i teamet tilpasset nogle af de modeller:

**BPMN lo-fi frem for streng notation**  
Vi lavede løst tegnede processer som whiteboard-skitser – alle i teamet drøftede dem live, så streng notation gav ingen ekstra værdi. (korrekte symboler)
(ingen kontakt med PO og Gotorz - så kun brugt til intern **validering**)

**Domænemodels læsbarhed frem for fuldstændighed**  
Vi præsenterede kun de vigtigste relationer for at sikre fælles forståelse og undgå overdreven **kompleksitet** i en tidlig fase.

**Fravalg af objektmodel**  
Fordi den i vores projekt ville gentage domænemodellen uden at tilføre ny indsigt.
Kan bruges hvis nogle relationer er svære at visualisere/forstå.

**Wireframes low-fi fremfor prototyper**  
Tidspres og fokus på intern afstemning gjorde, at vi prioriterede hurtige skitser fremfor interaktive prototyper.
Kun brugt internt - derfor brugt mere som visualisering, hvor kun detaljer som ikke var umiddelbare er vist



### Fordele og ulemper ved valget
---

| Værktøj     | Fordele                                                                                                                                 | Ulemper                                                         |
| ----------- | --------------------------------------------------------------------------------------------------------------------------------------- | --------------------------------------------------------------- |
| BPMN lo-fi  | Hurtig oprettelse; let at ændre; fælles forståelse                                                                                      | Ingen streng notation; ikke egnet til tekniske detaljer         |
| Use Cases   | Klar funktionel scope - god til validering og sporbarhed<br><br>Nemt at lave til Features (sporbarhed fra Usecases - sikrer validering) | Abstrakt; mangler detaljer om dataflow og struktur              |
| Domænemodel | Fælles begrebsramme og domæneforståelse                                                                                                 | Dækker ikke processer eller beskedflow                          |
| Wireframes  | Afklaring af UI-flow og brugeropgaver - hurtig iteration                                                                                | Ingen indsigt i arkitektur - kan misforstås som endeligt design |



### Mulige alternativer og deres indflydelse
---
#### User Stories vs. Use Cases
- _User Stories_ (som “… som kunde ønsker jeg at kunne booke en rejse”) er mere agile og nemmere at prioritere i backlog.
	
- Use Cases er mere strukturerede, men kan blive tunge.
	
**Indflydelse** 
Skift til user stories kunne have øget agiliteten i planlægning, men også risikeret mindre ensartethed i scenarieniveau.
	

#### Clickable prototyper
Bedre brugerfeedback og validering, men kræver mere tid og værktøjer.

### Sammenhæng til kompleksitet og usikkerhed
---
**Wireframes**
Hjalp os med at afklare **usikkerheder** omkring UI og brugerrejse tidligt.
    
**Domænemodellen**
Gav overblik over **kompleksitet** i domænet og systemets struktur.


### Lineær–cyklisk påvirkning på HLD
---
**Iteration 0 (lineær)** 
Vi færdigjorde og godkente HLD-artefakter samlet på en gang - Det gav et klart udgangspunkt for implementering.

**Cyklisk-inkrementel tilpasning** 
Når vi stødte på tekniske eller brugerrelaterede udfordringer (f.eks. ændringer i ekstern API), opdaterede vi kun de nødvendige diagrammer i næste sprint. 
Den løbende opdatering undgik for meget dokumentation og holdte HLD relevant.


### Sammenfatning:  
---
Ved at kombinere lo-fi BPMN, use cases, domænemodel og wireframes fik vi et HLD, der var hurtigt at udarbejde og let at tilpasse. 

Bevidste fravalg af detaljerede diagrammer holdt fokus på det væsentlige. 

Koblingen til **validering**, **verificering** og fokus på **kompleksitet** og **usikkerhed** styrkede kvaliteten og relevansen af vores HLD i praksis.


## b) Forklar forskellen på den agile, den iterative og den inkrementelle procesmodel og hvornår de  hver især med fordel kan benyttes. 
---

### Overblik over procesmodeller
---
Jeg laver lige et overblik.

| Model           | Definition                                                                                                | Karakteristika                                                                                                                           | Hvornår anvende?                                                                                                                                  |
| --------------- | --------------------------------------------------------------------------------------------------------- | ---------------------------------------------------------------------------------------------------------------------------------------- | ------------------------------------------------------------------------------------------------------------------------------------------------- |
| **Agile**       | En fleksibel, kundefokuseret tilgang med korte iterationer og løbende feedback.                           | Sprints (1–4 uger)  <br><br>Hyppige releases <br><br>Tæt dialog med interessenter  <br><br>Prioriteret backlog                           | Høj **usikkerhed** og **kompleksitet** i projektet<br><br>Hyppige ændringer i krav<br><br>Behov for hurtig feedback og tilpasning<br><br>         |
| **Iterativ**    | En cyklisk proces, hvor man forbedrer og forfiner systemet gennem gentagelser af hele udviklingsforløbet. | Man gentager fuld proces i hver iteration<br><br>Hver iteration bygger videre på tidligere version  <br><br>Fokus på læring og afklaring | Høj **usikkerhed**, fx om krav eller teknologi  (fx læring sideløbende)<br><br>Når du vil eksperimentere og tilpasse systemet gradvist<br><br>    |
| **Inkrementel** | En proces, hvor ny funktionalitet leveres i små, fuldt færdige pakker (inkrementer)                       | Hvert inkrement er komplet og brugbart  <br><br>Fokus på integration og værdiskabelse  <br><br>Funktioner tilføjes en ad gangen<br><br>  | Høj **kompleksitet** i system, teams eller integrationer<br><br>Når du vil levere værdi trinvis og undgå at bygge uprøvet oven på uprøvet<br><br> |



### Agile procesmodel
---
**Kerneidé** 
  Tæt samarbejde, hurtig feedback og løbende tilpasning via korte udviklingsforløb (sprints). 

**Arbejdsmåde**
1. Sprintplanlægning: Udvælg top‑prioriterede historier fra backlog.
2. Sprint (1–4 uger): Udvikling, daglige stand‑ups, demo.
3. Sprintreview & retrospektiv: Feedback, justering af proces og backlog.
    
**Fordele:**
- Hurtig feedback og tilpasning til ændrede krav.
- Understøtter både **kompleksitet** og **usikkerhed**.
- Brugeren er løbende involveret og fejl fanges tidligt.

**Udfordringer:**
- Kræver tilgængelig PO og aktive interessenter, brugere.
- Risiko for scope creep uden god styring.


### Iterativ procesmodel
---
**Kerneidé** 
Systemet forbedres trin for trin gennem gentagelser, hvor erfaringer fra tidligere iterationer bruges til at justere krav, design og funktionalitet.
   
**Arbejdsmåde**
1. Krav og design for iteration 1 → implementering → test → evaluering.
2. Juster krav/design baseret på læring → iteration 2.
3. Gentag indtil systemet er tilfredsstillende.

**Fordele**
- Velegnet til afklaring af uklare krav. (**usikkerhed**)
- Mindsker risiko gennem løbende evaluering og forbedring.

**Udfordringer:**
- Iterationer kan trække ud, hvis scope ikke er klart defineret.
- Risiko for halvfærdige løsninger, hvis ikke afsluttet ordentligt.

### Inkrementel procesmodel
---
**Kerneidé** 
Systemet opdeles i moduler, der hver leveres som færdig funktionalitet.

**Arbejdsmåde**
1. Identificer inkrement 1 (fx autentificering): krav→design→test→frigiv.
2. Identificer inkrement 2 (fx søgefunktion): samme proces → frigiv.
3. Gentag, indtil alle moduler er leveret.

**Fordele**
- Hvert modul er gennemarbejdet og af høj kvalitet, før næste bygges ovenpå
- Giver godt overblik og gør det nemt at teste og integrere løbende
- God til **komplekse** systemer med mange komponenter.

**Udfordringer**
- Kan kræve mere planlægning for at definere inkrementernes grænser.
- Giver kun mening, hvis de enkelte inkrementer skaber værdi i sig selv.


### Valg af model i praksis
---
Valget afhænger især af **usikkerhed** og **kompleksitet**:

| Situation                                                            | Anbefalet model |
| -------------------------------------------------------------------- | --------------- |
| Mange ukendte krav, ny teknologi (Usikkerhed)                        | Iterativ        |
| Mange afhængigheder, komponenter og teamsudfordringer (kompleksitet) | Inkrementel     |
| Høj usikkerhed _og_ høj kompleksitet                                 | Agile           |
**Iterativ** håndterer **usikkerhed** ved at afprøve og justere løsningen over flere iterationer.
  
**Inkrementel** håndterer **kompleksitet** ved at opdele systemet i overskuelige og testbare dele.
  
**Agile** kombinerer begge og giver fleksibilitet gennem løbende feedback og prioritering.

### Systemudrulning (Deployment)
---
Valg af procesmodel hænger tæt sammen med, hvordan du sætter systemet i drift:

| Udrulningsmetode | Beskrivelse                             | Passer til modeller                                         |
| ---------------- | --------------------------------------- | ----------------------------------------------------------- |
| **Pilot**        | En lille gruppe brugere tester tidligt  | Agile, når tidlig feedback fra en lille brugerbase ønskes   |
| **Parallel**     | Nyt og gammelt system kører samtidig    | Inkrementel, når nye moduler kan aktiveres gradvist         |
| **Modulær**      | Funktioner/Featyres udrulles enkeltvist | Inkrementel, når hvert modul er en fuld funktion            |

**Agile** teams vælger ofte pilot eller modulær udrulning for at få hurtig feedback.  

**Inkrementelle** projekter drager fordel af parallel eller modulær udrulning, så hver pakke tages i brug, når den er klar.