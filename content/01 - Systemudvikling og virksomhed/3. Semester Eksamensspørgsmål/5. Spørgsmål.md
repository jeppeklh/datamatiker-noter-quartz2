## a) Beskriv, hvilke kriterier I har brugt til at vælge jeres procesmodel til jeres projekt. Kom også ind på hvordan I har anvendt den og hvilke fordele og ulemper der var ved den valgte model
Vi har til vores projekt valgt den **cyklisk inkrementelle procesmodel**, fordi den giver os mulighed for at levere **features** løbende, samtidig med at vi kan **tilpasse** os **ny viden** og tekniske udfordringer undervejs. (Vi lærer sideløbene med projektet)

---

### Forskel på lineær og cyklisk inkrementel
En **cyklisk inkrementel model** arbejder i gentagne **udviklingscyklusser**, hvor hvert inkrement bygger videre på det **eksisterende** system – hvilket passede til vores behov for løbende at udvikle og samle **funktioner**. 

Det adskiller sig fra en mere **lineært organiseret inkrementel model**, hvor inkrementerne udvikles mere adskilt og samles til sidst.

Hvorfor har vi valgt den?

---

### Kriterier for valg
**Hyppig integration**
Ved at **merge** hver afsluttet **feature‑branch** ugentligt ind i en **fælles branch** og **teste** **manuelt** sikrede vi, at **integrationen** altid **virkede**, og at der **ikke** ophobedes **konflikter** eller skjulte fejl.
   
**Feature‑orienteret udvikling**
Vores **system** skulle være **næsten færdigt** før det gav en **reel værdi** for kunden.
Først da fly, hotel og betaling blev **præsenteret** **samlet** var der reel **værdi** for kunden. 
Derfor leverede vi hver **feature** med høj fidelity (fx login, API‑integration, booking) **frem for** et tidligt **MVP**. 
Et system der **kun kunne logge ind**, ville **ikke** give **værdi**. (vores 1. feature - roller og adgangskontrol)

**Fleksibel planjustering** 
Vi har en **liste** over **features** , men kan **skifte** rundt på **rækkefølgen**, hvis fx en API viser sig at være mere kompliceret end forventet. 
På den måde **tilpasser** vi **planlægningen** løbende **uden** at **ændre** den overordnede **arbejdsmetode**.

---

### Kompleksiteter og usikkerheder
Vi oplevede både **høj kompleksitet** og **høj usikkerhed** i projektet - det havde stor betydning for vores metodevalg:

**Usikkerhed** 
Manglende PO/kunde‑feedback efter de første faser betød, at vi **manglede** information om præcise **krav** og brugsscenarier.

**Kompleksitet** 
Integration med fly-, hotel- og betalings-API’er og flere brugerroller (kunde, medarbejder, admin) skabte mange afhængigheder.

Den cyklisk inkrementelle model gjorde det muligt at håndtere begge forhold:

- Vi kunne **lære** **undervejs** gennem hvert **inkrement** og **justere** næste skridt (**usikkerhed**)

- Vi kunne **sikre** **løbende** **integration** og **test** af samspillet mellem komponenter (**kompleksitet**)

---

### Anvendelse af den cykliske inkrementelle model
**Opdeling i inkrementer** 
Hver større feature (f.eks. fly‑API, hotel‑API, betalingsflow, roller & login) blev defineret som et inkrement og gennemgik fuld analyse, design, implementering og test.

**Løbende integration** 
Efter hvert inkrement blev koden merged til hovedbranch, og vi lavede **manuelle** installations‑ integrationstests.

**Refaktorering ved ny viden** 
**Hvis** vi **undervejs** opdagede begrænsninger i fx API’er, lavede vi små **refaktoreringer**, **før** vi gik videre til **næste** **feature**.

**Validering og verificering**  
Pga. manglende kontakt til PO fokuserede vi især på **verificering** – at systemet blev lavet korrekt -  gennem manuelle tests og intern review af krav-opfyldelse. 

**Validering** foregik indirekte ved at **sikre sporbarhed** fra **krav** til **kode og test**, selvom vi ikke havde ekstern bekræftelse. (**intern validering**)

---

### Fordele ved cyklisk inkrementel
Fordele ved cykliskinkrementel: 

**Kontinuerlig kvalitetssikring**
Tidlig **integration** **afslørede** **fejl** i samspil mellem API’er med det samme.

**Sammenhængende løsning** 
**Ingen** stor, **risikabel** **integration** til sidst – vi testede **undervejs**.

**Overblik + fleksibilitet** 
Hver **feature** har klart **defineret scope**, men vi kan **justere rækkefølge** og detaljer **iterativt**.

---

### Ulemper ved cyklisk inkrementel
Ulemper ved cyklisk inkrementel: 

**Planlægningskrævende** 
Kræver præcis estimering og løbende prioritering af inkrement‑størrelser.

**Forsinkelse af tidlig levering** 
Uden MVP fik vi **ikke** hurtig **feedback** fra **kunde** – der var **ingen** brugbar **løsning** før efter **flere** **inkrementer**.

**Kræver moden CI/CD‑pipeline** 
Manuel integration og test var tidskrævende og sårbart overfor menneskelige fejl.  
Vi havde ikke nogen CI/CD-pipeline.

---

### Konklusion
Den **cyklisk inkrementelle procesmodel** passede godt til et projekt med både høj **kompleksitet** og **usikkerhed**. 

Modellen understøttede vores behov for fleksibel tilpasning, løbende **kvalitetssikring** og gradvis opbygning af én samlet løsning – på trods af manglende PO og tekniske udfordringer.

---

## b) Beskriv forskellige typer af vedligehold. Giv eksempler på hvordan de kan håndteres i forhold til de forskellige procesmodeller
Når et it-system går i drift, kan man ikke komme uden om vedligehold: nye krav opstår, fejl skal rettes, og brugernes oplevelse skal optimeres. 

Vedligeholdelsesarbejdet inddeler man typisk i fire hovedtyper, som hver kræver forskellige tilgange afhængigt af den valgte **procesmodel**, graden af **kompleksitet** og **usikkerhed**, og **udrulningsstrategien**.

---

### Korrektiv vedligeholdelse
**Formål** 
**Rette** fejl og **genoprette** korrekt **funktionalitet**.  

**Eksempel** 
En **bug** i en faktureringsfunktion der giver **forkerte** beløb.

**Vandfaldsmodel** 
Fejlen **registreres** og **dokumenteres**
Fejlen **rettes** som del af næste planlagte **patch**.  
Rettelsen gennemgår den fulde **sekventielle** **proces**: analyse af fejlen, opdatering af design, implementering, fuld testpakke og derefter samlet udrulning.

**Agil/Iterativ model** 
Fejlen **oprettes** **straks** som high-priority i **backloggen**.
Et mini-**sprint** kan afholdes for at rette og deploye hurtigt.
Automatiserede tests og CI/CD bruges til at sikre kvalitet og hurtig produktionssætning
**Brugeren** kan hurtigt give **feedback**, og **retrospektivet** bruges til at undgå **gentagelser**.

**Inkrementel/Sashimi** 
Rettelsen udvikles som **separat** **inkrement** med overlap mellem analyse og test.

**Validering/verificering** 
**Verificering** er central – **regressionstest** skal sikre, at **rettelsen** **ikke** har introduceret **nye** fejl.

---

### Tilpasningsvedligeholdelse
**Formål** 
Sikre **kompatibilitet** med nye omgivelser, fx **lovgivning** eller **teknologi**.  

**Eksempel** 
Login-flow skal **ændres** pga. ny **GDPR**-regulering (skal angive samtykke ved login).

**Vandfaldsmodel** 
Man laver en **kravspecifikation**, hvor de nye **juridiske** krav **oversættes** til **systemkrav**.  
Så kommer et **sekventielt** forløb: analyse → design af ny samtykkefunktion → udvikling → test (inkl. juridisk review) → samlet release.

**Agil model** 
Ændringen bliver **delt** i små backlog-items og **implementeret** **løbende** med **brugerfeedback**.  

**Inkrementel** 
Hvert **delkrav** leveres som **selvstændigt** inkrement.
Efter fuld **implementering** foretages **samlet** review og test.

**Kompleksitet/Usikkerhed** 
Hvis der er Høj **usikkerhed** (ændrede eksterne krav), ville man nok bruge en agil tilgang.  

**Validering** sikrer, at ændringen stemmer overens med brugerens/kundens behov.

---

### Forbedrende vedligeholdelse (perfektiv)
**Definition** 
**Udvidelse** eller **optimering** af **eksisterende** **funktionalitet** fx for at øge ydelse, brugervenlighed eller vedligeholdelsesvenlighed.

**Formål** 
Øge værdi, fx **brugervenlighed** eller ydeevne.  

**Eksempel** 
Ordreindtastning kræver for **mange** **klik** – UX skal **optimeres** (det skal kunne gøres på 2).

**Vandfald** 
Man udarbejder en **ny** UX-løsning fra **kravspecifikationen**.  
**Wireframes** og prototyper bliver **udviklet** og **godkendt**.  
**Hele** det nye UI **implementeres** og **testes** i **én** samlet proces og rulles ud **samlet**.
Velegnet ved **stabile** **krav** og **høj kvalitetssikring** før release.

**Agil** 
Man opretter user stories, fx: “Som sælger vil jeg gennemføre ordreindtastning med 2 klik”.  
Hver komponent (fx søgefelt, bekræftelsesknap) udvikles og testes i sprint.  
Man indhenter brugerfeedback og bruger den i næste iteration.

**Inkrementel** 
Nyt UI **implementeres** komponent for komponent – fx én skærm eller en funktion ad gangen.  
Det gør det muligt at evaluere effekten af hver forbedring og reagere hurtigt.

**Validering** 
**Validering** via Brugerindvolvering
Afgørende – sikrer at ændringen har reel værdi.  

**Verificering** 
**Verificering** via UI-tests og **automatiseret test** af performance - **fungerer** ændringerne som ønsket?

---

### Forebyggende vedligeholdelse
**Formål** 
**Forebygge** **fremtidige** fejl, fx ved opdatering af biblioteker, dokumentationsforbedringer eller refaktorering.  

**Eksempel** 
Systemet benytter 10 tredjepartsbiblioteker – fire af dem er forældede og har kendte sikkerhedshuller.

**Vandfald** 
Planlæg et **opdateringsprojekt** med **fuld** test og **samlet** udrulning.  

**Agil** 
Biblioteker oprettes som **separate** **opgaver** i **backloggen**.  
I hvert sprint **prioriteres** **én** eller flere **opdateringer**.  
CI/CD og automatiserede tests sikrer, at opdateringer **ikke** skaber nye fejl.  
Sprint-**retrospektiv** bruges til at **evaluere** og **planlægge** næste **opdateringer**. 

**Inkrementel** 
Hver opdatering behandles som selvstændigt inkrement.  
Fx opdater npm-pakke A → test → deploy.  
Næste sprint: pakke B osv.

**Verificering** 
**Regressionstest** er afgørende: man sikrer, at systemet **stadig fungerer** efter tekniske ændringer.  
**Automatiserede** tests og **sikkerhedsscanninger** laves også.

---

### Udrulningsmetode og vedligeholdelse  
Valget af **udrulningsstrategi** har direkte betydning for, hvilken type vedligehold der bliver nødvendig:

- **Big Bang cutover:** Høj risiko – kræver ofte intens _korrektiv_ vedligeholdese lige efter udrulning.
    
- **Gradvis, pilot eller phased rollout:** Mere _forebyggende_ og _adaptiv_ vedligehold undervejs, fx via feature flags.
    

SPRING OVER

---

### Valg af procesmodel og vedligehold
Valget af procesmodel afhænger også af graden af **kompleksitet** og **usikkerhed** i projektet:

| Situation                                       | Anbefalet procesmodel | Effekt på vedligehold                                           |
| ----------------------------------------------- | --------------------- | --------------------------------------------------------------- |
| Høj usikkerhed (nye krav, domæne)               | Agil, iterativ        | Gør _adaptive_ og _perfective_ vedligehold nemmere              |
| Høj kompleksitet (integrationer, afhængigheder) | Inkrementel           | Muliggør trinvis **forebyggende** og **korrektiv** vedligehold. |
| Lav kompleksitet og lav usikkerhed              | Vandfald              | Fokus på planlagt _adaptive_ og _perfective_                    |

---

### Sammenfatning: Vedligehold som en del af den samlede proces
**Vedligeholdelse** er **ikke** bare en afsluttende fase – det er en **integreret** del af under **hele** systemets **forløb** og bør **planlægges** allerede **under** udviklingen. 

Det påvirker og påvirkes af flere fokusområder som:

- **Test** (verificering og regression)
    
- **Udrulning** (strategi og timing)
    
- **Dokumentation** (sporbarhed ved ændringer)
    
- **Kvalitetssikring** (validering og brugerinvolvering)
    
Man udvælger en **procesmodel** og **udrulningsstrategi**, der bedst understøtter projektets karakter – og som samtidig muliggør løbende og effektiv **vedligehold**.