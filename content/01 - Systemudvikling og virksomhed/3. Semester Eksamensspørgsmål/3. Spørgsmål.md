## a) Forklar hvordan og hvilke projektstyringsaktiviteter I har gennemført? Er nogle af disse aktiviteter specifikke for den systemudviklingsmetode og procesmodel I har valgt?
---
Vi har lavet en række projektstyringsaktiviteter i vores **hybride procesmodel** (kombination af Scrum, Kanban og RAD) - For at sikre fremdrift, **kvalitet** og koordinering.

Vi har tilpasset vores proces og metodevalg baseret projektets **kompleksitet**, **usikkerhed** og **interessentkrav**.

### Sporbarhed og kvalitetsikring
---
**Backlog‑struktur og kravsporbarhed (validering)** 
Alle krav fra use cases blev samlet i en prioriteret backlog. 
Hver **PBI** blev koblet til **tilhørende** **features** og testcases. 
Dette sikrede **sporbarhed** gennem hele processen og understøttede **validering**: At vi lavede det rigtige system i forhold til krav og behov.

**Code reviews (verificering)** 
I stedet for formelle sprint reviews brugte vi løbende **code reviews** via pull requests. 
Dette sikrede **verificering**: At vi lavede systemet på en teknisk korrekt måde. 
Derudover understøttede det **vidensdeling** og **kvalitet** i **koden**.

### Agil koordinering og fleksibilitet
---
**Daglige standups (Scrum-inspireret)** 
Teamet mødtes hver morgen og besvarede tre spørgsmål: 
Hvad har jeg lavet? 
Hvad skal jeg lave? 
Hvile udfordringer har jeg? 

Dette gav overblik og understøttede vores cyklisk inkrementelle arbejdsgang.

**Ad hoc retrospektiver** 
I stedet for faste sprint-retrospektiver mødtes vi, når vi stødte på tilbagevendende problemer. 
Det skabte løbende **procesforbedring** uden at være bundet af sprints. 
Retrospektive møder blev **dokumenteret** og førte til  **tilpasninger** (fx justerede WIP-limits og hyppigere code-reviews).


### Planlægning og estimering
---
**Gantt og Sub-Gantt** 
Efter **kravindsamlingen** lavede vi et **overordnet** Gantt-diagram, som blev justeret løbende. 
Til estimering af enkelte features brugte vi **planning poker** og tegnede underordnede Gantt-planer. 
Dette gav os både **fleksibilitet** og **overblik**.

**Cirkulær planlægning** 
Projektet havde **høj** teknisk **kompleksitet** (mange integrationer og flere aktører) og høj **usikkerhed** (ingen adgang til kunde/PO). 
Derfor arbejdede vi med løbende justeringer og feedbackloops (internt).


### Flowstyring og fokus
---
**Definition of Task og WIP-limits (Kanban)** 
Vi dokumenterede alle tasks med acceptkriterier og estimering. 
Vi brugte et Kanban-board med WIP-limits for at sikre fokus på **færdiggørelse** frem for **multitasking**.

### Risiko og usikkerhed
---
**Risiko-drevet prioritering** 
**Usikre** eller **komplekse** features blev prioriteret tidligt. 

Fravalg af RAD-prototyper skyldtes manglende adgang til interessenter – derfor kunne vi ikke **validere** tidligt, og vi måtte i stedet støtte os til intern viden og tekniske fund.


### Opsummering  
---
Vores kombinerede projektstyringsaktiviteter dækker hele projektstyringen:

- **Tid og ressourcer:** Gantt, Sub‑Gantt, WIP‑limits,

- **Kommunikation og koordinering:** Standups, code reviews, indledene interessentmøder,

- **Kvalitet:** Traceability, **verificering** og **validering**

- **Risiko og interessenter:** Risikoanalyse

- **Planlægning og fleksibilitet:** Iteration 0, planning poker, løbende justeriner

- **Udrulning:** Cutover‑plan og pilot‑release.


Denne tilgang har sikret, at vi effektivt håndterede både **kompleksitet** og **usikkerhed** og leverede et kvalitetsfokuseret system inden for projektets rammer.

## B) Redegør for forskellige perspektiver man kan have i systemudvikling og hvordan det påvirker valget af systemudviklingsmetode
---
Når vi planlægger et systemudviklingsprojekt, skal vi vælge en systemudviklingsmetode, der bedst muligt understøtter vores mål. 
For at gøre det, analyserer vi projektet ud fra en række perspektiver – altså særlige vinkler på, hvad der er vigtigt i netop dét projekt. 
De fungerer som analyseværktøj til at vurdere, hvilke krav projektet stiller til vores proces, og hvilke metoder der kan imødekomme dem.

Perspektivanalysen hjælper os med at håndtere både:

- **Kompleksiteter** – fx mange sammenhænge, integrationer, brugertyper, osv.
    
- **Usikkerheder** – dvs. det vi ikke ved, fx ukendt domæne eller ny teknologi.


**Først** når vi har **forstået** projektet ud fra de **vinkler**, kan vi tage et **velbegrundet** **valg** af **metode**.

### De tre grundlæggende perspektiv-dimensioner
---
##### Formål - Hvad skal systemet bruges til?
- Er det et administrativt system, et spil, et læringsværktøj, en API-komponent?

- Skal det være robust, hurtigt, brugervenligt, skalerbart?
	
**Betydning for metodevalg**
Formålet bestemmer hvilke **krav** – både **funktionelle** og **ikke-funktionelle** – der er vigtigst, og dermed hvordan vi **planlægger** **kravhåndtering**, design og test. 

- **Mange**, strenge **ikke-funktionelle** krav kræver tidlig arkitekturgennemgang og tekniske proof-of-concepts (fx en arkitektur-fase i RUP eller sprint 0 i Scrum).

- Hvis **ikke-funktionelle** krav er **uklare** eller forventes at **ændre** sig, peger det mod en **iterativ**/**agil** metode, hvor løbende **tilpasninger** (f.eks. kontinuerlig performance-integration) er indbygget.

#### Afsæt- Hvilke forudsætninger har vi ved projektstart?
Har vi kendte **krav**, eksisterende data, faste teknologier eller domænekendskab?

**Betydning for metodevalg**
Et robust afsæt – dvs. at vi ved **projektstart** har meget **detaljerede** **krav** eller færdigdesignede prototyper – kan gøre en dokumentationstung metode (**vandfald**) praktisk, fordi risikoen for store **ændringer** senere er **begrænset**. 

Omvendt, hvis afsættet er **usikkert** eller ufuldstændigt, ville man bruge en **iterativ**/opdagende tilgang (**Agile**, Scrum) 

#### Tilgang - Hvordan ønsker vi at strukturere udviklingsarbejdet?
**Vil** vi arbejde lineært, iterativt, eksperimenterende eller hybridt?

**Betydning for metodevalg** 
- Ukendt territorium (ny IoT-anvendelse osv.) peger mod **agil**, iterativ eller eksperimentel tilgang (sammensætning af ny systemudviklingsmetode).

- Et standardadministrativt projekt med **klare** **krav** kan følge en **vandfaldsmodel**.

- Ved hybridprojekter (f.eks. læringssystem med gamification) **vælger** vi  det **primærte** perspektiv (læring eller spil), der styrer vores **kerneproces**, og tilføjer så elementer fra det andet perspektiv som **supplerende** **aktiviteter**. 
  Det **primære** perspektiv **bestemmer**, hvilke **artefakter** og processer der har **højeste** **prioritet**.

Høj **kompleksitet** eller mange **usikkerheder** peger mod **fleksible** metoder med løbende feedback, som Agile, Scrum, Kanban eller eksperimentdrevne processer.

## Fra perspektivvurdering til metodevalg
---
En måde at komme fra perspektivvurdering til metodevlg:
#### Kortlægning af dimensionerne
---
Lav et skema, hvor du for hvert perspektiv noterer nøglekarakteristika (**kompleksitet**, kendt/ukendt domæne, krav om hyppige ændringer osv.).

#### Match med metoder
---
Sammenlign perspektivernes behov med metoders styrker og svagheder:

- **Vandfald:** Godt når **formål**, **afsæt** og **krav** er **veldefinerede**, og der er få ændringer.

- **Agilt (Scrum, Kanban):** Velegnet når kravene **udvikler** sig, eller **domænet** er **ukendt**.

- **RAD/prototyping:** Nødvendigt ved **behov** for **tidlig** **brugerfeedback** på UX/UI.

#### Valg og tilpasning
---
- Vælg én metode eller en kombination (hybrid) af metoder, der samlet passer bedst udfra vurderingerne.
	
- Justér typiske processer og artefakter: sprintlængde, dokumentationsniveau, involvering af interessenter, osv.
	
#### Løbende revurdering
---
Perspektiver kan skifte undervejs (nye krav, teknologiændringer). 
Derfor skal metodevalget også kunne justeres løbende. 
Man bruge **Retrospektiver** til at vurdere om processen stadig matcher behovene.

SPRING OVER
## Praktisk eksempel
---
**Case**
Udvikling af et lærings- og spilsystem til faglig træning.

**Formål** 
Primært opfyldning af læringsmål med sekundært fokus på motivation gennem spil.

**Afsæt** 
Skolens eksisterende læringsmateriale, men ingen tidligere gamification-erfaring.

**Tilgang** 
Ønsker hyppig brugerfeedback og hurtig iteration.

 **Metodevalg:**

- **Agil ramme (Scrum):** korte sprints (1 uge) til kernefunktionalitet og justeringer.

- **Prototyping-dage:** hver 3. sprint afholdes testsession med elever og undervisere.

- **CI/CD-pipeline:** automatisk deployment af test-build til skolens servermiljø.

 **Løbende revurdering:** Efter hver testsession tilpasses sprintmål og Definition of Done i forhold til både lærings- og spilelementer.


### Konklusion
---
Perspektiverne (formål, afsæt og tilgang) hjælper os med at analysere både **usikkerheder** og **kompleksiteter**. 
På den baggrund vælger og tilpasser vi en metode, der matcher situationen. 

Det sikrer, at vores systemudviklingsproces:

1. Imødekommer projektets krav
    
2. Kan tilpasses undervejs
    
3. Dækker alle relevante **fokusområder** som kravindsamling, test, udrulning og vedligehold.